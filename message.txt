

Nagyon olcsó és egyszerű sütemény. Az almatölteléket és a nyers tésztát is elkészíthetjük előző nap, hűtőben tárolhatjuk.
A kész sütemény 3-4 nap múlva is fogyasztható....
ajánlat

Borajánlat: - IVÁNCSICS ZOLTÁN - Zöld veltelini késői szüret 2006 
elkészítés

    A finomlisztet átszitáljuk, a cukrot a szobahőmérsékletű vajjal jól eldörzsöljük, belereszeljük a citromhéját, hozzákeverjük a sütőport.
    A közepébe egy mélyedésbe rakjuk a tejfölt, a tojásokat, kanállal jól eldolgozzuk.
    A kész tésztát hűvös helyen pihentetjük (pl. 30 perce hűtőbe tesszük).
    Addig az almák magházát kivágjuk, meghámozzuk, durva lyukú reszelőn reszeljük, levét kissé kinyomjuk.
    Étolajon megdinszteljük a lereszelt almát.
    A citrom levét, 3 evőkanál porcukorral, egy csipet fahéjjal összekeverjük ezzel ízesítjük az almatölteléket, majd hagyjuk kihűlni.
    Meglisztezett nyújtódeszkán két közepes tepsi méretű tésztalapot nyújtunk.
    A kivajazott lisztezett tepsibe rakjuk az egyik tésztalapot, villával megszurkáljuk, zsemlemorzsával vagy száraz búzacsírával megszórjuk.
    Az almatölteléket ráhelyezzük és a másik tésztalappal befedjük.
    Ezt a tésztalapot is villával megszurkáljuk.
    Előmelegítet sütőbe helyezve 200 C-on kb 45 perc alatt készre sütjük.
    A kész almás porlós ha kicsit meghűlt, szeleteljük. Tetejét porcukorral meghintjük, így kínáljuk.

